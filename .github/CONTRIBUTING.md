Katkı Verme
===========

Xokul, [Nokul](https://github.com/omu/nokul) projesinin bir parçasıdır ve aynı
kural ve ilkelere sahiptir. Lütfen öncelikle Nokul'un katkı verme dokümanlarını
okuyun.

Geliştirme ortamı
-----------------

Xokul'a katkı vermek istiyor ancak projede yeniyseniz, başlangıçta izlemeniz
gereken adımlar aşağıda belirtilmiştir.

1. Projeyi kendi GitHub hesabınıza
   [fork](https://help.github.com/articles/fork-a-repo/) edin.
2. Fork edilen projeyi lokal geliştirme ortamınıza
   [klonlayın](https://help.github.com/articles/cloning-a-repository/).
3. Lokal geliştirme dizinine geçin.
4. Projeyi lokalde çalıştırmak için gerekli adımlar
   [burada](https://github.com/omu/xokul/tree/master/doc/development/INSTALLATION.md)
   belirtilmiştir. Bu adımları takip edin.

Issues
------

Xokul'a iş kaydı açarak katkı vermek istiyorsanız, izlemeniz gereken adımlar
aşağıda belirtilmiştir.

1. Öncelikle projenin son sürümü üzerinde çalıştığınızdan emin olun.
2. İş kaydı açmadan önce, kapatılmış veya açık olan iş kayıtlarını kontrol edin.
   Benzer iş kaydı daha önce açılmış ve

   - Kapatılmış ise tekrar açın.
   - Halâ açık ise "thumbs up" kullanarak reaksiyon gösterin.

3. İş kaydı başlığında tanımlayıcı etiketler kullanmayın (örn. bug, feature).
   Kod sahipleri tarafından ilgili etiket atanacaktır.
4. Açtığınız iş kaydına proje sahiplerinin yoğunluğuna göre hemen cevap
   verilemeyebilir. Bu tip durumlarda, yeniden iş kaydı açmak yerine zaten açık
   olan iş kaydı altında reaksiyon gösterin.
5. Sizden iş kaydı içeriğine göre detaylı bilgiler istenebilir. Belirli bir süre
   içerisinde dönüş yapmazsanız iş kaydı kapatılacaktır.
6. İş kaydı şablonundaki kurallara mutlaka uyun.

Pull requests
-------------

Bir "pull request", öncelikle şunlara ihtiyaç duyar (bunların bir kısmı şablonda
belirtilmiştir):

- Dokümantasyon
- İyi yazılmış [komit mesajları](https://github.com/alphagov/styleguides/blob/master/git.md)
- Testler

"Pull request" açmadan önce [geliştirme ortamı](#geliştirme-ortamı) adımını
okuyun. Eğer bu adımı geçtiyseniz [şu
kılavuza](https://github.com/alphagov/styleguides/blob/master/pull-requests.md)
uygun şekilde "pull request" açabilirsiniz.

Katkı verdiyseniz teşekkürler!

Güvenlik açıkları
-----------------

Şüpheli güvenlik açıklarını lütfen `security@baum.omu.edu.tr` adresine bildirin.
Lütfen önemli güvenlik açıkları için herkese açık iş kayıtları oluşturmayın.
